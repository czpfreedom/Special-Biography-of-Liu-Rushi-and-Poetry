# 柳如是别传第三章之宋让木秋塘曲解析

页码：p50-

## 原诗

### 含真堂诗稿·五·秋塘曲

（自序：宋子与大樽泛于秋塘，风雨避易，则子美渼陂之游也。坐有校书，新从吴江故相家流落人间，凡所叙述，感慨激昂，绝不类闺房语。且出所寿陈征君诗，有“李卫学书称弟子，东方大隐号先生”之句焉。陈子酒酣，命予于席上走笔作歌。）

江皋萧索起秋风，秋风吹落江枫红。

楼船箫鼓互容与，登山涉水秋如许。

江东才人恨未消，郁金玛瑙盛香醪。

未将宝剑酬肝胆，为觅明珠照寂寥。

不辞风雨常避易，鲤鱼跃浪秋江碧。

长鲸洩酒殊未醉，今夕不知为何夕。

校书婵娟年十六，雨雨风风能痛哭。

自然闺阁号铮铮，岂料风尘同琭琭。

绣纹学刺两鸳鸯，吹箫欲招双凤凰。

可怜家住横塘路，门前大道临官渡。

曲径低安宛转桥，飞花暗舞相思树。

初将玉指醉流霞，早信平康是狭邪。

青鸟乍传三岛意，紫烟便入五侯家。

十二云屏坐玉人，常将烟月号平津。

骅骝讵解将军意，鹦鹉偏知丞相嗔。

湘帘此夕亲闻唤，香奁此日重教看。

乘槎拟入碧霞宫，因梦向愁红锦段。

陈王宋玉相经过，流商激楚扬清歌。

妇人意气欲何等，与君沦落同江河。

我侪闻之感太息，春花秋叶天公力。

多卿感叹当盛年，风雨秋塘浩难极。

## 此诗所作年份及诗中涉及地名考证

### 此诗应为崇祯六年所作

此诗应与陈子龙《陈忠裕全集·十·秋潭曲》为同一时间。

《陈忠裕全集·十·秋潭曲》原载于《陈忠裕全集·一五·陈李倡和集》，陈子龙《自撰年谱·上》“崇祯六年癸酉”条云：“文史之暇，流连声酒，多与舒章倡和。今《陈李倡和集》是也。”