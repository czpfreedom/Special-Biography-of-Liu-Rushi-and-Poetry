# 杜诗详注汇编

## 游龙门奉先寺

已从招提游，更宿招提境。

阴壑生虚籁，月林散清影。	

天阙象纬逼，云卧衣裳冷。

欲觉闻晨钟，令人发深省。 

## 登兖州城楼

东郡趋庭日，南楼纵目初。

浮云连海岱，平野入青徐。

孤嶂秦碑在，荒城鲁殿馀。

从来多古意，临眺独踌躇。

## 题张氏隐居其一

春山无伴独相求，伐木丁丁山更幽。

涧道馀寒历冰雪，石门斜日到林丘。

不贪夜识金银气，远害朝看麋鹿游。

乘兴杳然迷出处，对君疑是泛虚舟。

## 题张氏隐居其二

之子时相见，邀人晚兴留。

霁潭鳣发发，春草鹿呦呦。

杜酒偏劳劝，张梨不外求。

前村山路险，归醉每无愁。

## 刘九法曹郑瑕丘石门宴集

秋水清无底，萧然净客心。

掾曹乘逸兴，鞍马到荒林。

能吏逢联璧，华筵直一金。

晚来横吹好，泓下亦龙吟。

## 与任城许主簿游南池

秋水通沟洫，城隅进小船。

晚凉看洗马，森木乱鸣蝉。

菱熟经时雨，蒲荒八月天。

晨朝降白露，遥忆旧青毡。

## 对雨书怀走邀许主簿

东岳云峰起，溶溶满太虚。

震雷翻幕燕，骤雨落河鱼。

座对贤人酒，门听长者车。

相邀愧泥泞，骑马到阶除。

## 巳上人茅斋

巳公茅屋下， 可以赋新诗。

枕簟入林僻， 茶瓜留客迟。

江莲摇白羽， 天棘蔓青丝。

空忝许询辈， 难酬支遁词。

##### 新诗

仇注：陶潜《答庞参军》：乃陈好言，乃赋新诗。（亦有乃著新诗之说。）

##### 枕簟

仇注：朱注：簟，竹席也。

##### 白羽

仇注：鲍照《拟古诗八首其三》：留我一白羽，将以分虎竹。（愚注：此处非此意。）《诗经·宛秋》：无冬无夏，值其鹭羽。

朱注：

##### 天棘

仇注：《本草索隐》：天门冬，在北岳名颠丝。如将天棘作柳讲，则柳有青丝，当在初春，与江莲、茶瓜不合。

## 房兵曹胡马诗

胡马大宛名，锋棱瘦骨成。

竹批双耳峻，风入四蹄轻。

所向无空阔，真堪托死生。

骁腾有如此，万里可横行。

## 画鹰

素练风霜起，苍鹰画作殊。

㧐身思狡兔，侧目似愁胡。

绦镟光堪擿，轩楹势可呼。

何当击凡鸟，毛血洒平芜。	

## 过宋员外之问旧庄

宋公旧池馆，零落首阳阿。

枉道祇从入，吟诗许更过。

淹留问耆老，寂寞向山河。

更识将军树，悲风日暮多。

##### 过

愚注：此处过应作拜访讲。下吟诗许更过之过同。从后文枉道祇从入可知也。《诗经‧召南‧江有汜》：子之归，不我过。《史记‧魏公子列传》：臣有客在市屠中，愿枉车骑过之。

##### 零落

仇注：曹植《箜篌引》：生存华屋处，零落归山丘。

##### 首阳

仇注：陆机《洛阳记》：首阳山，在洛阳东北去洛二十里。阮籍《咏怀其十一》：步出上东门，北望首阳岑。

##### 阿

愚注：《说文》：阿，大陵也。《诗经·大雅·皇矣》：我陵我阿。

##### 枉道

仇注：曹丕《与吴质书》：故使枉道相过。

##### 祇

仇注：适也。

愚注：音zhǐ。同只，恰好，即当且仅当，有且仅有之意。

##### 从入

愚注：当指跟随旁人进入宋庄。何人不重要，可见任何人皆可入，可知其零落耳。

##### 更

愚注：偿还。《史记·平准书》：悉巴蜀租赋不足以更之。

##### 淹留

仇注：曹丕《燕歌行二首·其一》：慊慊思归恋故乡，君何淹留寄他方。

愚注：淹，久留。《尔雅·释诂》：曩、尘、伫、淹、留，久也。

##### 悲风日暮多

仇注：古诗：萧萧白杨树，日暮多悲风。（愚注：未找到如是古诗。）

## 夜宴左氏庄

林风纤月落，衣露净琴张。

暗水流花径，春星带草堂。

检书烧烛短，看剑引杯长。

诗罢闻吴咏，扁舟意不忘。

##### 林风

仇注：鳌按，林风则微，风林则大，颠倒一字，而轻重不同。

##### 纤月

仇注：无名氏《古两头纤纤诗》：两头纤纤月初生。

##### 带

张伯复《诗话》：春星带草堂，古今传为佳句，只一带字，便点出空中景象。如玉绳低建章，低字亦然。带，拖带也。

##### 检书

仇注：江淹《伤友人赋》：共检兮洛书。

##### 愚按

纤月，即新月。纤月落时，大概在晚上18:00-19:00。

衣沾露水，则应该在凌晨3:00-4:00。此处应为净而非静。琴张，即琴，（《全唐诗·卢仝·小妇吟》：开玉匣，取琴张。）非开始演奏之意，而是弹琴者衣上露水滴到琴上。

如果如上述所说，则此落为已落之意，而非刚落之意，或杜以月升为月落乎？或一笑。

看剑引杯长，何者长？当为宴长，杜诗言尽兴。

## 临邑舍弟书至苦雨黄河泛溢堤防之患簿领所忧因寄此诗用宽其意

二仪积风雨，百谷漏波涛。

闻道洪河坼，遥连沧海高。

职司忧悄悄，郡国诉嗷嗷。

舍弟卑栖邑，防川领簿曹。

尺书前日至，版筑不时操。

难假鼋鼍力，空瞻乌鹊毛。

燕南吹畎亩，济上没蓬蒿。

螺蚌满近郭，蛟螭乘九皋。

徐关深水府，碣石小秋毫。

白屋留孤树，青天失万艘。

吾衰同泛梗，利涉想蟠桃。

却倚天涯钓，犹能掣巨鳌。 

##### 二仪

愚注：天地。曹植 《惟汉行》：太极定二仪，清浊始以形。

##### 百谷

仇注：百谷之水。《道德经》：江海之所以能为百谷王者，以其善下之，故能为百谷王。

##### 漏

仇注：《汉纪·四十二》：‘淫雨漏河。

##### 洪河

仇注：黄河。

愚注：《说文》：洪，洚水也。仇注非。洪河亦称红河，古称中陵水，黄河上游支流，在清水河县王桂窑乡于岔河口汇入黄河，非临邑之黄河也。

##### 坼

愚注：音chè。《康熙字典》："裂也。"

##### 忧悄悄

仇注：《诗·邶风·柏舟》：忧心悄悄，愠于群小。

##### 卑栖

仇注：此暗用枳棘非鸾凤所栖之意。（愚注：《后汉书·循吏列传》：涣谢遣曰：枳棘非鸾凤所栖，百里岂大贤之路？今日太学曳长裾，飞名誉，皆主簿后耳。）

##### 版筑

仇注：《史记·黥布列传》：项王身负版筑，以为士卒先。

##### 鼋鼍

仇注：《竹书纪年》：周穆王大起九师，东至于九江，叱鼋鼍以为梁。

##### 乌鹊

仇注：《尔雅翼》：涉秋七日，鹊首无故皆秃，相传是日乌鹊为梁渡织女，故毛皆脱去。（愚注：《尔雅翼》训诂书。宋代罗愿作。解释《尔雅》草木鸟兽虫鱼各种物名，以为《尔雅》辅翼。涉秋，进入秋天，指初秋。）

##### 燕南

仇注：《一统志》：燕南，今顺天府保安州等地。（愚注：今河北省涿鹿县城。）

##### 畎

度注：音quǎn。田地中间的沟。

##### 济上

仇注：今山东济南、兖州等地。

##### 九皋

仇注：《诗·小雅·鹤鸣》：鹤鸣于九皋，声闻于野。（度注：郑玄笺：自外数至九，喻深远也。）《诗传》：深泽曰皋。

##### 徐关

仇注：《左传·成公二年》：鞍之战，齐侯自徐关入。师古曰：徐关，齐地。

愚注：《左传·成公十七年》：齐侯与之盟于徐关而复之。

##### 白屋

仇注：《汉书》：颜师古注：白屋，茅屋也。

##### 吾衰

仇注：《论语·述而第七》：甚矣吾衰也。

##### 泛梗

仇注：刘向《说苑》：土偶谓桃梗曰：子东园之桃也，刻子以为梗，遇天大雨，水潦并至，必浮子，泛泛乎不知所止。

##### 利涉

##### 蟠桃

##### 倚天涯

宋玉《大言赋》：方地为车，圆天为盖，长剑耿介，倚天之外。阮籍《咏怀其三十八》：弯弓挂扶桑，长剑倚天外。

##### 愚按

最初读燕南一联颇为不解。若燕南为顺天府保安州，黄河泛溢与河北涿鹿县何干？后查百度：涿鹿县下游为桑干河。问白兄知：若为汛期，则一处泛滥不会影响其他地方，若为暴雨，则诸河同时泛滥也是很正常的事情。

最初读吾衰同泛梗一联亦不解。此处利涉蟠桃为何意？后来明白了，利涉蟠桃，表示的是我虽然是桃梗，但想的确实去涉险渡川去寻找蟠桃，形容自己虽然不能做什么但还有梦想与期待去努力的这种想法。桃梗与蟠桃，同为桃，东海可泛可涉，妙极。一笑。

## 假山

序：天宝初，南曹小司寇舅于我太夫人堂下垒土为山，一匮盈尺，以代彼朽木，承诸焚香磁瓯，瓯甚安矣。旁植慈竹，盖兹数峰，嶔岑婵娟，宛有尘外数致，乃不知兴之所至，而作是诗。

一匮功盈尺，三峰意出群。

望中疑在野，幽处欲生云。

慈竹春阴覆，香炉晓势分。

惟南将献寿，佳气日氤氲。

##### 磁

愚注：通瓷。

##### 瓯

愚注：音ōu。《说文》:“瓯,小盆也。

##### 嶔

愚注：音qīn。

度注：《康熙字典》：嶔崟，山势耸立貌。《公羊传·僖公三十三》﹕尔既死，必于肴之嶔岩，是文公之所辟风语者也。

##### 岑

度注：《说文》：山小而高。

##### 慈竹

仇注：《述异记》：汉章帝三年，子母竹生白虎殿前，群臣作竹颂。

##### 香炉

仇注：刘斌《咏山》：紫盖云阴远，香炉烟气多。

##### 惟南

仇注：《诗·小雅·天保》：如月之恒，如日之升，如南山之寿，不骞不崩。

##### 氤氲

度注：烟云弥漫的样子。《易传·系辞传下》：天地氤氲，万物化醇。

## 龙门

龙门横野断，驿树出城来。

气色皇居近，金银佛寺开。

往还时屡改，川水日悠哉。

相阅征途上，生涯尽几回。

## 李监宅二首其一

尚觉王孙贵， 豪家意颇浓。

屏开金孔雀， 褥隐绣芙蓉。

且食双鱼美，谁看异味重。

门阑多喜色，女婿近乘龙。

##### 双鱼

仇注：蔡邕《饮马长城窟行》：客从远方来，遗我双鲤鱼。

##### 异味

仇注：《左传》：楚人献鼋于郑灵公。公子宋与子家将见。子公之食指动，以示子家，曰：他日我如此，必尝异味。

##### 门阑

仇注：《后汉书·志第二十九·舆服上》：黄绶，武官伍伯，文官辟车。铃下、侍阁、门兰、部署、街里走卒，皆有程品，多少随所典领。

## 李监宅二首其二

华馆春风起，高城烟雾开。

杂花分户映，娇燕入帘回。

一见能倾座，虚怀只爱才。

盐车虽绊骥，名是汉庭来。

## 赠李白

二年客东都，所历厌机巧。

野人对腥膻，蔬食常不饱。

岂无青精饭，使我颜色好。

苦乏大药资，山林迹如扫。

李侯金闺彦，脱身事幽讨。

亦有梁宋游，方期拾瑶草。

## 重题郑氏东亭

华亭入翠微，秋日乱清晖。

崩石欹山树，清涟曳水衣。

紫鳞冲岸跃，苍隼护巢归。

向晚寻征路，残云傍马飞。

##### 华亭

仇注：郊外别墅。《晋书·陆机传》：华亭鹤唳，岂可复闻乎。

##### 翠微

仇注：《尔雅》：山未及上曰翠微。左思《蜀都赋》：郁葐蒕以翠微，崛巍巍以峨峨。杨慎曰：凡山远望则翠，近之则翠微。（愚注：未找到出处）孟郊《登鹿门山》：渐至鹿门山，山明翠微浅。顾非熊《题马儒乂石门山居》：寻君石门隐，山近渐无青。

##### 欹

愚注：通倚。

##### 清涟

仇注：《诗·魏风·伐檀》：坎坎伐檀兮，寘之河之干兮。河水清且涟猗。

##### 紫鳞

左思《蜀都赋》：觞以清醥，鲜以紫鳞。

## 陪李北海宴历下亭

东藩驻皂盖，北渚凌清河。

海右此亭古，济南名士多。

云山已发兴，玉佩仍当歌。

修竹不受暑，交流空涌波。

蕴真惬所欲，落日将如何。

贵贱俱物役，从公难重过。

##### 东藩

度注：东方州郡的泛称，此处指北海。司马相如《上林赋》：齐列为东藩。

##### 皂盖

朱注：《后汉书》：太守秩二千石，中二千石，二千石，皆皂盖，朱两轓。（愚注：轓，古代车箱两旁反出如耳的部分，用以障蔽尘泥。）

##### 清河

朱注：杜佑《通典》：今东平，济南	淄川，北海界，中有水流入海，谓之清河，实菏泽、汶水合流，谓之济河。

##### 海右

度注：古时正向为南，因海在东，陆地在西，故称陆地为海右。

##### 修竹

度注：修长的竹子。阮籍《咏怀其二十二》：修竹隐山阴，射干临层城。

##### 交流

朱注：《三齐记》：历水出历祠下，众源竟发，与泺水同入鹊山湖。所谓交流也。

##### 蕴真

朱注：谢灵运《登江中孤屿诗》：表灵物莫赏，蕴真谁为传。 江淹《杂体诗三十首其二十》：晨游任所萃，悠悠蕴真趣。

## 同李太守登历下古城员外新亭

新亭结构罢，隐见清湖阴。

迹籍台观旧，气溟海岳深。

圆荷想自昔，遗堞感至今。

芳宴此时具，哀丝千古心。

主称寿尊客，筵秩宴北林。

不阻蓬荜兴，得兼梁甫吟。

## 暂如临邑至㟙山湖亭奉怀李员外率尔成兴

野亭逼湖水，歇马高林间。

鼍吼风奔浪，鱼跳日映山。

暂游阻词伯，却望怀青关。

霭霭生云雾，唯应促驾还。

##### 㟙

愚注：音宅。

##### 鼍

愚注：音tuó。

##### 愚按

此处词伯所指必为李员外。考《全唐诗》中暂游之意，皆为暂时离开出游之意。因此此句之意必为：暂时出游阻拦了李员外回来。

再从张老师处得知，水边生云雾是因为温度降低，因此必为夕阳或者晚上，由此可知，鱼跳日映山亦必为夕阳。怀关、促驾之情，顺理成章。

另，风奔浪之奔，此处妙绝。

## 赠李白

秋来相顾尚飘蓬，未就丹砂愧葛洪。

痛饮狂歌空度日，飞扬跋扈为谁雄。

##### 飞扬跋扈

愚注：《后汉书·梁冀传》帝少而聪慧，知冀骄横，尝朝群臣，目冀曰：‘此跋扈将军也。’《晋书·邵续传》：而续蚁封海阿，跋扈王命。 《北史·齐高祖纪》：景专制河南十四年矣，常有飞扬跋扈志。

愚按：跋，踩踏。扈，随从。因此跋扈之意为踩踏随从，通过这个行为定义骄横。由《北史·齐高祖纪》前后文：侯景素轻世子，尝谓司马子如曰：’王在，吾不敢有异。王无，吾不能与鲜卑小兒共事。‘ 神武谓世子曰：‘我虽疾，尔面更有余忧色，何也？’世子未对。又问曰：’岂非忧侯景叛邪？’曰：‘然。‘可知，侯景不仅骄横，而且唯恐天下不知道他的骄横，因此飞扬之意，则为宣扬，炫耀，故意让他人知道。此飞扬跋扈之本意也。

## 与李十二白同寻范十隐居

李侯有佳句，往往似阴铿。

余亦东蒙客，怜君如弟兄。

醉眠秋共被，携手日同行。

更想幽期处，还寻北郭生。

入门高兴发，侍立小童清。

落景闻寒杵，屯云对古城。

向来吟橘颂，谁与讨莼羹。

不愿论簪笏，悠悠沧海情。

##### 阴铿

仇注：《南史》：武威阴铿，字子坚，五岁能颂赋日千言。及长，博涉史传，尤擅五言诗，为当时所重。

##### 东蒙

仇注：鹤注：《唐志》：蒙山在沂州新泰县。（愚注：西汉时为平阳县，西晋泰始年间，羊祜表奏晋武帝，取新甫山、泰山首字，改县名为新泰，今新泰市。）沂与兖州为邻，公在兖，故云东蒙客。

##### 北郭生

仇注：钱笺：太白集《寻鲁城北范居士失道落苍耳中》诗云：忽忆范野人，闲园养幽姿。酸枣垂北郭，寒瓜蔓东篱。北郭生，即其人也。

##### 高兴

仇注：殷仲文《南州桓公九井作》：独有清秋日，能使高兴尽。（愚注：此处当作高雅的兴致，非今日所常用之高兴）

##### 落景

仇注：萧绎《纂要》：晚照谓之落景。

##### 莼羹

仇注：《晋书》：张翰在洛见秋风起，思吴中菰菜莼羹鲈鱼鲙，曰：人生贵适志，何能羇宦数千里以要名爵乎？遂命驾而归。

##### 簪笏

仇注：邵注：冠簪手笏，贵者之服。

## 郑驸马宅宴洞中

主家阴洞细烟雾，留客夏簟青琅玕。

春酒杯浓琥珀薄，冰浆碗碧玛瑙寒。

误疑茅堂过江麓，已入风磴霾云端。

自是秦楼压郑谷，时闻杂佩声珊珊。

##### 主家

仇注：公主之家。《汉书·东方朔传》：董偃出入主家。

##### 阴洞

仇注：《拾遗记》：南鄩国有洞穴阴源，其下通地脉，中有毛龙毛鱼。

仇注：钱笺：《长安志》：莲花洞在神禾原郑驸马之居，杜诗所谓朱家阴洞者也。

##### 烟雾

仇注：鲍照《过铜山掘黄精诗》：矧蓄终古情，重拾烟雾迹。

仇注：细烟雾，状洞口之幽阴。

##### 夏簟

仇注：江淹《别赋》：夏簟清兮昼不暮。（愚注：簟，竹席也。）

##### 琅轩

仇注：《灵异兼图》：琅轩青色，生海底，以网挂得之，初出水红色，久而青黑，击之有金石之声，与珊瑚相类。赵曰：诗家多以琅轩比竹。

##### 春酒

度注：冬酿春熟之酒。

##### 麓

愚注：音lù。《康熙字典》：竹木生平地曰林，山足曰麓。

仇注：一作底。考公多用江渚，底宜作渚。

##### 风磴

仇注：登涉之路，凌风而上也。鲍照《过铜山掘黄精诗》：既类风门磴，复像天井壁。

度注：磴，音dèng。

##### 霾

愚注：同埋。

##### 秦楼

愚注：即乘龙快婿事。

##### 郑谷

仇注：《扬子法言》：谷口郑子真，耕于岩石之下，名震京师。

##### 杂佩

仇注：朱瀚曰：《诗·郑风·女曰鸡鸣》：知子之顺之，杂佩以问之。

##### 愚按

秦楼、郑谷、杂佩，皆好贤之意。

赞郑驸马而用诗之郑风，巧合乎，有意者乎？一笑。

## 冬日有怀李白

寂寞书斋里，终朝独尔思。

更寻嘉树传，不忘角弓诗。

短褐风霜入，还丹日月迟。

未因乘兴去，空有鹿门期。

## 春日忆李白

白也诗无敌，飘然思不群。

清新庾开府，俊逸鲍参军。

渭北春天树，江东日暮云。

何时一樽酒，重与细论文。

## 送孔巢父谢病归游江东兼呈李白

巢父掉头不肯住，东将入海随烟雾。

诗卷长留天地间，钓竿欲拂珊瑚树。

深山大泽龙蛇远，春寒野阴风景暮。

蓬莱织女回云车，指点虚无是归路。

自是君身有仙骨，世人那得知其故。

惜君只欲苦死留，富贵何如草头露。

蔡侯静者意有余，清夜置酒临前除。

罢琴惆怅月照席，几岁寄我空中书。

南寻禹穴见李白，道甫问讯今何如。

##### 诗卷

仇注：巢父有《徂徕集》行于世。（愚注：音cú lái）（愚又注：我没找到）

##### 龙蛇

仇注：《左传》：深山大泽，实生龙蛇。

##### 远、暮

白按：深山大泽，实生龙蛇，可知离都市之远。春寒野阴，可知隐居之地影绰如暮，宛如仙境。

愚按：仇注：春寒野阴，纪其别去之时，亦通。

##### 云车

仇注：傅玄《吴楚歌》：云为车兮风为马。玉在山兮兰在野。陶弘景《真诰》：朱关内真，以云车虚辕相适。

##### 虚无

仇注：《史记》：老子所贵道，虚无因应。《大人赋》：乘虚无而上假。

##### 君

白按：此二君皆指巢父。前一君指巢父自不必言，后一君，意为世人均爱惜巢父而苦死留也。

##### 何如

白按：此处之何，可以作多么讲，以示强调。李白《古风五十九首·其三》：秦皇扫六合，虎视何雄哉。杜甫《石壕吏》：吏呼一何怒 妇啼一何苦。

愚按：此处作不如讲亦通。

##### 草头露

仇注：《述征记》：八月一日作五明囊，盛草头露，洗眼，眼明。《商君传》：君之危若朝露。

仇注：旧注曰：巢父察永王必败，谢病而归，公作此送之。大谬。

##### 静者

仇注：今按：谢灵运《过始宁墅诗》：拙疾相倚薄，还得静者便。公三用静者。《贻阮隐居》：贫知静者性，自益毛发古。《寄张十二山人彪三十韵》：静者心多妙，先生艺绝伦。

##### 前除

仇注：庭前阶除。

##### 禹穴

仇注：大禹的墓穴。《史记·太史公自序》：上会稽，探禹穴。

## 今夕行

今夕何夕岁云徂，更长烛明不可孤。

咸阳客舍一事无，相与博塞为欢娱。

冯陵大叫呼五白，袒跣不肯成枭卢。

英雄有时亦如此，邂逅岂即非良图。

君莫笑，刘毅从来布衣愿，家无儋石输百万。

##### 今夕何夕

仇注：《诗·唐风·绸缪（愚注：紧密缠缚貌。孔颖达：以为绸缪犹缠绵束薪之貌，言薪在田野之中，必缠绵束之，乃得成为家用。《诗·豳风·鸱鸮》：迨天之未阴雨，彻彼桑土，绸缪牖户。）》：绸缪束薪，三星在天。今夕何夕，见此良人。

愚注：《越人歌》：今夕何夕兮搴洲中流。今日何日兮得与王子同舟。蒙羞被好兮不訾诟耻。心几烦而不绝兮得知王子。山有木兮木有枝。心说君兮君不知。

##### 岁云徂

愚按：不知何意。或曰除夕夜。

##### 博赛

仇注：某种棋牌游戏，此处应指六博。《庄子·外篇·骈拇》：臧与谷，二人相与牧羊而俱亡其羊。问臧奚事，则挟策读书；问谷 奚事，则博塞以游。二人者，事业不同，其于亡羊均也。

##### 冯

仇注：音píng。

##### 五白

仇注：《楚辞·宋玉·招魂》：成枭而牟，呼五白些。

愚注：《康熙字典》：又五白，簙簺五木也。

##### 跣

度注：音xiǎn。 

##### 枭卢

度注：樗捕的两种胜采。么为枭，最胜；六为卢，次之。（度注：曹丕《艳歌何尝行·其一》：但当在王侯殿上，快独樗蒲六博。）

##### 邂逅

仇注：《诗·郑风·野有蔓草》：邂逅相遇，适我愿兮。

##### 刘毅

仇注：《晋书·列传第五十五·刘毅》：后于东府聚樗蒲大掷，一判应至数百万，余人并黑犊以还，唯刘裕及毅在后。毅次掷得雉，大喜，褰衣绕床，叫谓同坐曰：非不能卢，不事此耳。裕恶之，因挼五木久之，曰：老见试为卿答。既而四子俱黑，其一子转跃未定，裕厉声喝之，即成卢焉。

##### 儋

仇注：音dàn。《南史》：刘毅家无儋石储，樗蒲一掷百万。

## 赠特进汝阳王二十二韵

特进群公表，天人夙德升。

霜蹄千里骏，风翮九霄鹏。

服礼求毫发，推思忘寝兴。

圣情常有眷，朝退若无凭。

仙醴来浮蚁，奇毛或赐鹰。

清关尘不杂，中使日相乘。

晚节嬉游简，平居孝义称。

自多亲棣萼，谁敢问山陵。

学业醇儒富，词华哲匠能。

笔飞鸾耸立，章罢凤鶱腾。

精理通谈笑，忘形向友朋。

寸长堪缱绻，一诺岂骄矜。

已忝归曹植，何知对李膺。

招要恩屡至，崇重力难胜。

披雾初欢夕，高秋爽气澄。

樽罍临极浦，凫雁宿张灯。

花月穷游宴，炎天避郁蒸。

砚寒金井水，檐动玉壶冰。

瓢饮唯三径，岩栖在百层。

谬持蠡测海，况邑酒如渑。

鸿宝宁全秘，丹梯庶可凌。

淮王门有客，终不愧孙登。

##### 特进

仇注：鹤注：《旧史》：天宝初，琎（即汝阳王）终父丧，加特进，九载卒。
仇注：《汉官仪》：诸侯功德优盛，朝廷所敬异者，赐位特进，在三公下。《唐书》：文散阶正二品曰特进。

##### 夙

愚注：早。《出师表》：“受命以来，夙夜忧叹。”

##### 霜蹄

仇注：《庄子》：马蹄可以践霜雪。

##### 翮

愚注：音hé。《说文》：翮，羽茎也。《尔雅·释器》：羽本谓之翮。郭注：翮，鸟羽根也。

##### 服礼

仇注：《忠经》：内睦以文，外威以武，被服礼乐，提防政刑。

##### 寝兴

仇注：江淹《杂体诗三十首·其十一·潘黄门岳述哀》：日月方代序，寝兴何时平。

度注：早起晚睡，形容勤奋。《墨子·尚贤》：贤者之长官也，夜寝夙兴，收敛关市、山林、泽梁之利，以实官府，是以官府实而财不散。

愚注：陈子龙《拟古·其六》：长夜何时明，寝兴岂有期。

##### 无凭

仇注：诗主汝阳，不主明皇，还依王洙作不挟贵为是。卢注：如汉吴王濞、梁孝王皆以有所凭而致祸败，河间献王、东平王苍皆以无所凭而得令名。只若无凭三字，可为千古藩王法矣。

##### 醴

音lǐ。

##### 浮蚁

度注：《康熙字典》：醪汁滓酒也。白居易《问刘十九》：绿蚁新醅酒， 红泥小火炉。

仇注：《释名》：酒有泛齐浮蚁。曹子建《七启》：浮蚁鼎沸，酷烈馨香。

##### 中使

仇注：

度注：宫中派出的使者。多指宦官。

## 赠比部萧郎中十兄

有美生人杰，由来积德门。

汉朝丞相系，梁日帝王孙。

蕴藉为郎久，魁梧秉哲尊。

词华倾后辈，风雅蔼孤鶱。

宅相荣姻戚，儿童惠讨论。

见知真自幼，谋拙愧诸昆。

漂荡云天阔，沉埋日月奔。

致君时已晚，怀古意空存。

中散山阳锻，愚公野谷村。

宁纡长者辙，归老任乾坤。

## 奉寄河南韦尹丈人

有客传河尹，逢人问孔融。

青囊仍隐逸，章甫尚西东。

鼎食分门户，词场继国风。

尊荣瞻地绝，疏放忆途穷。

浊酒寻陶令，丹砂访葛洪。

江湖漂短褐，霜雪满飞蓬。

牢落乾坤大，周流道术空。

谬惭知蓟子，真怯笑扬雄。

盘错神明惧，讴歌德义丰。

尸乡馀土室，谁话祝鸡翁？

#### 送贾阁老出汝州

西掖梧桐树，空留一院阴。

艰难归故里，去住损春心。

宫殿青门隔，云山紫逻深。

人生五马贵，莫受二毛侵。

##### 阁老

仇注：《旧唐书》：舍人年深者，谓之阁老。

##### 汝州

度注：今河南省汝州市。在洛阳之南，北汝河贯穿其中。商周时期为霍国，战国时韩灭郑，改为南梁，秦汉置梁县，唐时改为汝州至今。

度注：汝河为古汝水在元代截流后下游演变而来，故也称南汝河，而原上游段演变为现代沙颍河支流，称北汝河。

##### 西掖

仇注：《初学记》：中书省在左，因谓中书为右曹，又称西掖。

##### 梧桐

仇注：《诗·大雅·卷阿》：梧桐生矣，于彼朝阳。

仇按：掖梧空留，贾已出院矣。

##### 春心

仇注：《楚辞·宋玉·招魂》：湛湛江水兮，上有枫，目极千里兮，伤春心。

##### 青门

仇注：《前汉书注》：霸城门，民间所谓青门也。（度注：霸城门，西汉都城长安城的东城门，汉城湖左岸看到的一段用黄土夯筑而成的就是霸城门遗址所在，有霸城门地铁站）

##### 云山

仇注：蔡文姬《胡笳十八拍》：云山万重兮归路遐，疾风千里兮扬尘沙。

##### 紫逻

仇注：《九域志》：汝州梁县有紫逻山。

仇按：青门隔，去者不见长安，紫逻深，住者不见汝州。（仇注：贾至，河南洛阳人）

##### 五马

仇注：《汉官仪》：太守四马，行部加一马，故称五马。（愚注：关于五马，仇引甚多，骖騑等众说纷纭，在此兹不细录，但知时人称呼太守为五马即可）

##### 二毛

仇注：《左传·僖公二十二年》：“君子不重伤，不禽二毛。





杜工部的《赠李白》属于传世名篇，其中飘蓬、葛洪等释义前人已经说的很清楚了，此处不再论述。唯独飞扬跋扈一次，朱（鹤龄）注仅说其出自《北史·齐高祖纪》：景专制河南十四年矣，常有飞扬跋扈志。然而其意还是难以理解。究竟飞扬跋扈四字都是什么意思？某在下文尝试论之。

跋扈二字，最早见于《后汉书·梁冀传》：帝少而聪慧，知冀骄横，尝朝群臣，目冀曰：‘此跋扈将军也。’由此可知，跋扈于东汉时期，已有骄横之意。考《康熙字典》（下文考字均出自此字典）跋字：草行曰跋。跋，躐也。足後爲跋。又考躐字：跋前行曰躐。可知跋有用脚后掌前行的意思。再考扈字：司马相如《上林賦》：扈从横行。可知扈在西汉已有随从之意，或者为皇帝身边一官名。无论如何，跋扈之意，应该是用脚踩踏皇帝身边护卫的意思。用这样的动作具象化了骄横，从此，跋扈二字，便有了骄横的意思。

既已知跋扈，再看飞扬。飞扬二字，最早见于汉高帝《大风歌》：大风起兮云飞扬。再考《全唐诗》中飞扬二字，均为云飞扬之意。可知飞扬单独用时，并无骄横之意，飞起、漂浮之意。由此不可解，那为何形容侯景，要将飞扬与跋扈联用呢？再看《北史·齐高祖纪》（此处原文下附）可知，侯景不仅骄横，而且唯恐他人不知自己的骄横。考扬字：举也。由此可知，飞扬此处之意，近于张扬。

综上而论，飞扬跋扈之意为骄横且宣扬张扬自己的骄横，可知也。