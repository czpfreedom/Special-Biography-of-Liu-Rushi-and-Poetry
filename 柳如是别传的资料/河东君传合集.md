# 河东君传合集

## 河东君小传

### 作者：顾苓

​	河东君者，柳氏也。初名隐雯，继名是，字如是。为人短小，结束俏利，性机警，饶胆略。适云间孝廉为妾，孝廉能文章，工书法，教之作诗写字，婉媚绝伦。顾倜傥奇怪尤放诞。孝廉谢之去。游吴越间，格调高绝，词翰倾一时。
​	嘉兴朱冶涧为虞山钱宗伯称其才，宗伯心艳之，未见也。崇庚辰冬，扁舟访宗伯。幅巾弓鞋，着男子服，口便给，神情洒落，有林下风。宗伯大喜，留连半野堂，文燕浃月。越舞吴歌，族举递奏：《香奁》《玉台》，更唱迭和。既度岁，与为西湖之游。刻《东山酬和集》。集中称河东君云。君至湖上，遂别去。过期不至，宗伯使客构之乃出。定情之夕，在辛已六月初七日。君年二十四矣。宗伯赋《前七夕诗》，要诸同人和之。为筑绛云楼于半野堂之后。略如李易安在赵德卿家故事。然颇能制御宗伯，宗伯甚宠惮之。

​	乙酉五月之变，君劝宗伯死，宗伯谢不能。君奋身欲沉池水中，持之不得入。其奋身池上也，长洲沈明抡馆宗伯寓中见之；而劝宗伯死，则宗伯以语兵科都给事中宝丰王之晋，之晋语余者也。是秋，宗伯北行，君留白下。宗伯寻谢病归。丁亥三月，捕宗伯亟，君挈囊，从刀头剑铿中，牧圉橐惟谨。事解，宗伯和苏子瞻《御史台寄妻》韵，赋诗美之，至云“从行赴难有贤妻”。时封夫人陈氏尚无恙也。庚寅冬，绛云楼不戒于火，延及半野堂。向之图书玩好略尽矣。宗伯失职，眷怀故旧，山川间阻，君则“知子之来之，杂佩以赠之；知子之顺之，杂佩以问之”，有《鸡鸣》之风焉。久之，不得意。生一女，既昏。癸卯秋，下发入道明年五月二十四日，宗伯薨。族子钱曾等为君求金，要挟蜂起，于六月二十八日自经死。宗伯子曰孙爱及婿赵管为君讼冤，邑中士大夫谋为君治丧葬。宗伯门人顾苓曰：“鸣乎！今而后宗伯语王黄门之言，为信而有征也。”宗伯讳谦益，字受之，学者称牧斋先生，晚年自号东涧遗老。甲辰七月七日书于贞娘墓下。

##### 结束 。

装束，打扮。杜甫《陪王使君晦日泛江就黄家亭子·其一》：结束多红粉，欢娱恨白头。仇兆鳌注：结束，衣裳装束也。

##### 幅巾 

指用一块帛巾束首。一种表示儒雅的装束。《后汉书 郑玄传》：玄不受朝服，而以幅巾见。

##### 弓鞋

黄庭坚《满庭芳》：“直待朱轓去后，从伊便窄袜弓鞋。”

##### 便给 

音pián jǐ。灵巧，敏捷。《东周列国志·第八四回》：瑶有五长过人，惟一短耳。美须长大过人，善射御过人，多技艺过人，强毅果敢过人，智巧便给过人，然而贪残不仁，是其一短。

##### 林下风

《世说新语 》：王夫人（谢道韫）神情散朗，故有林下风气。

##### 文燕浃月

愚按：燕，通宴。浃月：整月，一月。

## 河东君传

### 作者：沈虬

​	河东君柳如是者，吴中名妓也。美丰姿，性獧慧。知书善诗律，分题步韵，顷刻立就，使事谐对，老宿不如。四方名士，无不接席唱酬。

​	崇祯戊寅间，年二十馀矣，昌言于人曰：“吾非才学如钱学士虞山者不嫁。”虞山闻之，大喜过望，曰：”今天下有怜才如此女子者乎？吾非能诗如柳是者不娶。”庚辰冬，如是始过虞山，即筑我闻室居之，以迎其意。十日落成，留之度岁。

​	辛巳六月，虞山于茸城舟中与如是结樆。学士冠带皤髮，合卺花烛，仪礼备具。赋《催妆》诗，前后八首。云间搢绅，哗然攻讨，以爲亵朝廷之名器，伤士大夫之体统，几不免老拳。满船载瓦砾而归，虞山怡然自得也。称爲继室，号河东君。建绛云楼，穷极壮丽，上列图史，下设帏帐，以绛云仙姥比之，亵甚矣。不数年，绛云楼灾，宜也。

​	但河东君所从来，余独悉之。我邑盛泽镇有名妓徐佛者，能诗，善画兰，虽居乡镇，而士大夫多有物色之者。丙子年间，娄东张西铭先生慕其名，至垂虹亭，易小舟访之，而佛已于前一日嫁兰溪周侍御之弟金甫矣。院中惟留其婢杨爱。杨色美于徐，诗字亦过于徐。因携至垂虹，余于舟中见之，听其音，禾中人也。及长，豪宕自负，有巾帼鬚眉之论。易姓名爲柳。归钱之后，稍自敛束，在绛云楼校雠文史。牧斋临文，有所检勘，河东君寻阅，虽牙籤万轴，而某册某卷，立时翻点，百不失一。所用事或有舛误，河东君颇爲辨正，故虞山甚重之。常衣儒服，飘巾大袖，间出与四方宾客谈论，故虞山又呼爲柳儒士。

##### 獧慧

音：juàn huì。聪慧。獧，通狷。

##### 分题

诗人聚会，分探题目而赋诗，谓之分题。

##### 步韵

步是步伐相随之意，意思同次韵。

见本汇编《柳如是别传》：【诗词浅话】浅说步韵、次韵、用韵、依韵、分韵。

##### 使事

即引用典故。

##### 结缡

音jié lí。古代嫁女的一种仪式。女子临嫁，母亲给她结上佩巾。《诗·豳风·东山》：“亲结其缡，九十其仪。”

##### 皤

音pó，白色。

##### 合卺

音hé jǐn。即交杯酒。

##### 《催妆》诗

##### 搢绅

音jìn shēn。有官职的或做过官的人。

##### 宕

通荡。

##### 牙籤万轴

形容藏书非常多。籤，同签。李煜《题<金楼子>后》：“牙签万轴裹红绡，王粲书同付火烧。”牙签在这里指的是象牙制的签牌，用于标记和翻检书籍；而轴则指书画的卷轴。